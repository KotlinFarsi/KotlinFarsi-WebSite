---
layout: tutorial
title: "آماده شدن"
category: android
permalink: /tutorials/android/getting-ready
editlink: https://github.com/KotlinFarsi/OpenSourceTutorials-Android/edit/master/src/getting-ready/README.md
---


<div dir="rtl" markdown="1">



خب حالا که فهمیدید چه کارهایی میشه با کاتلین انجام داد، من مطمئنم شما منتظر اینین که هرچه زودتر در عمل ازش استفاده کنین. نگران نباشید، بخش های ابتدایی این دوره بهتون کمک میکنه که چطور محیط توسعه اتون رو برای کاتلین تنظیم کنین تا بتونین هرچه زودتر شروع به کدزنی کنین.



<div dir="rtl" markdown="1" id="اندروید-استودیو" >

## اندروید استودیو

</div>

اولین چیزی که مسلما نیازدارین اینه که اندروید استودیو رو نصب کرده باشین. همینطور که میدونین اندروید استودیو یک محیط توسعه رسمی برای اندرویده که از سال 2013 به صورت پیشنمایشی و سال 2014 به صورت نهایی درمعرض استفاده قرارگرفت.

اندروید استودیو به صورت پلاگین برروی IntelliJ IDEA پیاده سازی شد. IDEA یک محیط توسعه جاواست که توسط شرکت JetBrains ساخته شده.همین شرکت سازنده Kotlin هم هست و همینطور که میبینین همه­ی این­ها با هم ارتبط دارن.

قبول کردن اندروید استدیو به عنوان محیط توسعه نرم­افزاری یکی از مهم­ترین قدم هایی بود که توسعه دهندگان اندروید برداشتن، اول به این دلیل که محیط باگ دار Eclipse رو ترک کردن و به سمت محیطی رفتن که مخصوص توسعه­دهندگان جاوا طراحی شده بود.ما امروزه از خیلی از ویژگی های این محیط مثل هوشمندی، سرعت، تکمیل کد ، آنالیز کدش لذت و استفاده می­بریم.

و دلیل دوم به خاطر Gradle بود، چراکه به عنوان یک Build System رسمی برای اندروید شناخته شده بود که خیلی از امکانات جدید مربوط به version Building و deploy رو ممکن کرده بود. دوتا از امکانات جذاب Gradle یکی build systems و دیگری flavours هه که این امکان رو بهمون میده که به تعداد زیادی از یک بیس کد، اپ های مختلف توسعه بدیم.

اگه هنوز از Eclipse استفاده میکنین، متاسفانه برای این که تا پایان این دوره همراهمون باشین نیازه که به Android­ Studio سویچ کنین.تیم توسعه­دهنده کاتلین برای Eclipse هم پلاگینی درست کردن ولی خب مسلما همیشه نسبت به اندروید استودیه عقب خواهد بود و مطمئنن طولی نخواهد کشید که متوجه بشین چه چیزهایی رو دارین ازدست میدین به محض این که استفاده ازش رو شروع کنین.

هدف این دوره استفاده از Android Studio و Gradle نیست ولی اگر از این ابزار­ها استفاده نکردین، نگران نباشین. من مطمئنم که شما میتونین در این بین چیزهایی رو یادبگیرین و همراه این دوره باشین.



<div dir="rtl" markdown="1" id="نصب-پلاگین-کاتلین" >

## نصب پلاگین کاتلین

</div>

از IntelliJ 15 پلاگین کاتلین به صورت نصب شده برروی IDEA ارائه میشه، این ممکنه که Android Studio شما هنوز این پلاگین رو نداشته باشه و لازم باشه که شما به قسمت Plugins در خود استودیو مراجعه کنین و این پلاگین رو نصب کنین.

حالا محیط شما اماده شده تا بدون یک ذره تفاوت نسبت به جاوا ، این زبون رو بفهمه ، کامپایل و اجرا کنه.








